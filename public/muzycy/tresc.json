{
  "naglowek": {
    "img": "/muzycy/zdjecia/header.webp",
    "tytul": "Nasi muzycy"
  },

  "sekcja1": {
    "tytul": "wNieboGłosy 2025",
    "opis": "W nastrój uwielbienia wprowadzi nas zespół Wrocław Wielbi oraz Chór. Muzycy wykonają znane utwory uwielbienia, zaaranżowane przez Daniela Pradellę specjalnie na ten wieczór. Chórzystów poprowadzi energiczna Sara Nestorowicz, a oprawę muzyczną zapewni zespół Wrocław Wielbi.",
    "przycisk": { "tekst": "Zobacz galerię", "strona": "/galeria" }
  },

  "muzycy": {
    "tytul": "Poznaj naszych muzyków",
    "opis": "Zobacz kto muzycznie inspiruje wNieboGłosy oraz prowadzi chór i orkiestrę.",
    "muzycy": [
      {
        "zdjecie": "/muzycy/zdjecia/sara-nestorowicz.webp",
        "osoba": "Sara Nestorowicz",
        "rola": "Dyrygent chóru",
        "opis": "Od początku związana z wNieboGłosami. Dzięki rodzicom pokochała muzykę śpiewając w chórze gospel. Ukończyła Państwową Ogólnokształcącą Szkołę Muzyczną im. Stanisława Moniuszki w Bielsku-Białej na saksofonie, a następnie kształciła się na wrocławskiej Akademii Muzycznej im. Karola Lipińskiego na kierunkach Edukacja Muzyczna oraz Prowadzenie zespołów wokalnych i wokalno-instrumentalnych. W czasie edukacji śpiewała w chórach regularnie koncertując, także za granicą. Wiele lat szkoliła swój głos pod okiem Aleksandry Osieckiej-Skoblewskiej w zespole rozrywkowym „Satin voices”. Pracowała jako dyrygentka w Chórze Dziecięcym przy Domu Kultury Zachód, Chórze Światowych Dni Młodzieży we Wrocławiu, Scholi przy parafii w Leśnicy, Chórze “Voci Colorate” przy Szkole Podstawowej nr 118 we Wrocławiu. Współorganizatorka i instruktorka chórów Warsztatów Uwielbienia w Opolu, Warsztatów Gospel oraz Koncertu Uwielbienia w Bielsku-Białej, Bydgoszczy, Środzie Śląskiej, Rawie Mazowieckiej i Osieku pod Wisłą. Obecnie jest dyrygentką Chóru “ Con Amore” przy Radzie Osiedla Maślice, wicedyrektorem Publicznego Przedszkola UL w Biskupicach Podgórnych oraz dyrygentem chóru przedszkolnego w ramach projektu “Śpiewająca Polska”, prowadzonego przez Narodowe Forum Muzyki. Prywatnie szczęśliwa żona i mama dwójki dzieci."
      },
      {
        "zdjecie": "/muzycy/zdjecia/wroclaw-wielbi.webp",
        "osoba": "Wrocław Wielbi",
        "rola": "Zespół nuzyczny",
        "opis": "Wrocław Wielbi to zespół uwielbienia założony we Wrocławiu w 2015 roku z inicjatywy księdza Pawła Druszcza, który nieustannie pełni rolę duchowego przewodnika zespołu. Zespół działa pod patronatem Stowarzyszenia Centrum Nowej Ewangelizacji DON BOSCO i skupia muzyków oraz wokalistów połączonych pasją do muzyki chrześcijańskiej i prowadzenia innych w uwielbieniu Boga. Na przestrzeni lat formacja ewoluowała od dużej wspólnoty chóralnej do profesjonalnego zespołu instrumentalno-wokalnego, liczącego obecnie około 18 osób.\n\nMisją Wrocław Wielbi jest tworzenie przestrzeni uwielbienia. Przestrzeni, w której ludzie mogą doświadczać osobistego spotkania z Bogiem. Liczne świadectwa uczestników wydarzeń potwierdzają, że atmosfera tworzona podczas spotkań z Wrocław Wielbi realnie przybliża ludzi do Boga i pomaga im w pogłębianiu wiary.\n\nW skład zespołu wchodzą zarówno wykształceni muzycy, jak i profesjonalni pasjonaci, którzy ukończyli liczne kursy i warsztaty muzyczne oraz duchowe. Ta różnorodność doświadczeń i talentów umożliwia tworzenie własnych, oryginalnych aranżacji, które zyskują coraz większą rozpoznawalność.\n\nWrocław Wielbi regularnie prowadzi wieczory uwielbienia, koncerty i wydarzenia muzyczne nie tylko we Wrocławiu, ale również w innych miastach Polski. Grupa współpracuje z lokalnymi wspólnotami chrześcijańskimi różnych denominacji, aktywnie promując jedność i współpracę między kościołami."
      },
      {
        "zdjecie": "/muzycy/zdjecia/daniel-pradella.webp",
        "osoba": "Daniel Pradella",
        "rola": "Aranżer",
        "opis": "Absolwent Szkoły Muzycznej im. Stanisława Moniuszki w Bielsku-Białej na instrumentahc perkusyjnych oraz absolwent Akademii Muzycznej im. Feliksa Nowowiejskiego w Bydgoszczy na kierunku Jazz i Muzyka Estradowa specjalność wibrafon jazzowy. Obecnie student Akademii Muzycznej im. Feliksa Nowowiejskiego w Bydgoszczy na kierunku Jazz i Muzyka Estradowa specjalność fortepian jazzowy. Organizator Bydgoskich warsztatów Gospelowych oraz Bielskich warsztatów Uwielbienia. Od najmłodszych lat zafascynowany muzyką odnajduję się w takich gatunkach jak: jazz, gospel, reggae, funk, soul oraz w muzyce klasycznej. Jego aranżacje rozbrzmiewają w całej Polsce, choć najczęściej można usłyszeć je w Bydgoszczy. Pisze dla kwartetów smyczkowych Opera Nova oraz kwartetu Infinito, z którym nagrał płytę w 2018 roku, pisał aranżacje na płycie bydgoskiego wokalisty Leszka Lyczmańskiego, która została wydana w 2019 roku. Często można usłyszeć jego aranżacje na wszelakich warsztatach oraz koncertach muzyki chrześcijańskiej."
      }
    ]
  },

  "sekcja2": {
    "tytul": "Chór",
    "opis": "Na scenie podczas uwielbienia wNieboGłosy 2025 wystąpi Chór prowadzony przez Sarę Nestorowicz. Jeśli interesuje Cię śpiew i chcesz wystąpić podczas tego wydarzenia, dołącz do chóru.",
    "przycisk": { "tekst": "Dołącz do chóru", "strona": "/dolacz" }
  }
}
